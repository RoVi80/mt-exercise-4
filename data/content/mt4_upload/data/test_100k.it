Parecchi anni fa, qui a TED, Petere Skillman  introdusse una sfida di progettazione  chiamata la sfida marshmallow.
E l'idea è molto semplice.
Gruppi di quattro persone devono costruire la più alta torre possibile che si regga in piedi da sola,  utilizzando 20 spaghetti,  un metro di nastro adesivo, un metro di spago  e un marshmallow.
Il marshmallow deve essere piazzato in cima alla torre.
E, anche se sembra molto semplice, di fatto è piuttosto difficile,  perché costringe le persone  a collaborare molto rapidamente.
Ho quindi pensato che fosse un'idea interessante,  e l'ho incorporata in un laboratorio sulla progettazione.
Ed è stato un enorme successo.
E da allora, ho organizzato  circa 70 laboratori di progettazione di questo tipo in giro per il mondo  con studenti, designer e architetti,  perfino direttori di ricerca e sviluppo delle aziende di Fortune 50.
C'è qualcosa in questo esercizio  che rivela lezioni importanti  sulla natura della collaborazione,  e vorrei condividere alcune di queste lezioni con voi.
Normalmente, la maggior parte delle persone comincia  con l'orientarsi verso il compito da eseguire.
Ne parlano, si immaginano che aspetto potrebbe avere,  competono per il potere,  poi passano il tempo pianificando, organizzando.
Fanno degli schizzi e predispongono gli spaghetti.
Trascorrono la maggior parte del tempo a disposizione  assemblando gli spaghetti in strutture crescenti  e, alla fine, proprio quando il tempo sta per scadere,  qualcuno tira fuori il marshmallow,  e cautamente lo posizionano in cima,  fanno un passo indietro e Ta-da!
Ammirano il lavoro.
Ma quello che succede realmente, la maggior parte delle volte,  è che il "Ta-da" si trasforma in un "Uh-oh",  perché il peso del marshmallow fa piegare e collassare  l'intera struttura.
C'è un certo numero di persone  che ha molti più momenti "uh-oh" di altri,  e tra i peggiori ci sono i neolaureati delle business school.
Mentono, imbrogliano, si distraggono,  e creano strutture assolutamente traballanti.
E ci sono naturalmente gruppi  che hanno molte più strutture "ta-da",  e, tra i migliori, ci sono i neodiplomati delle scuole d'infanzia.
Ed è incredibile.
Come dice Peter,  non solo creano le strutture più alte,  ma sono anche le strutture più interessanti.
E la vostra domanda sarà:  Come è possibile? Perché? Che cos'hanno di particolare?
E Peter ama dire che,  "Nessuno dei ragazzi trascorre tempo  cercando di diventare il direttore della Spaghetti SpA". Giusto.
Non trascorrono tempo competendo per il potere.
Ma c'è anche un'altro motivo.
E il motivo è che gli studenti di economia sono formati  per trovare il singolo miglior progetto.
E poi eseguirlo.
E dopo, quello che succede è che quando mettono il marshmallow in cima,  non hanno più tempo, e cosa succede?
La crisi.
Vi suona familiare? Giusto.
Quello che i bambini fanno diversamente,  è che cominciano dal marshmallow,  e costruiscono prototipi, uno dopo l'altro,  tenendo sempre in cima il marshmallow,  hanno quindi diverse possibilità di aggiustare prototipi traballanti lungo il cammino.
I designer riconoscono che questo tipo di collaborazione  è l'essenza del processo iterativo.
E con ogni versione, i bambini hanno un feedback istantaneo  su cosa funziona e cosa non funziona.
Quindi la capacità di lavorare su prototipi è essenziale,  ma vediamo come lavorano diversi gruppi.
La media per la maggior parte delle persone è di circa 50 centrimetri,  per gli studenti di economia, circa la metà,  avvocati, un pò meglio, ma non molto,  bambini, meglio di molti adulti.
Chi fa meglio di tutti?
Architetti e ingegneri, grazie al cielo.
99 cm è la struttura più alta che io abbia mai visto.
E perché? Perché capiscono che i triangoli  e i modelli geometrici autorinforzanti  sono la chiave per costruire  strutture stabili.
Poi abbiamo i direttori generali, un pò meglio della media.
Ma ecco dove diventa interessante.
Se includete un amministratore delegato,  il gruppo riesce a fare molto meglio.
E' incredibile. Si va un pò in giro, si osserva "Vedrai che quel gruppo vincerà"  Si riesce a capire in anticipo. E perché?
Perché hanno abilità particolari  nell'agevolare il lavoro altrui.
Gestiscono il processo, lo capiscono.
E tutti i gruppi che gestiscono  e prestano attenzione al lavoro  miglioreranno in maniera significativa il risultato del team.
Doti speciali e doti di agevolazione,  e la loro combinazione portano a un sicuro successo.
Se avete 10 gruppi che di solito lavorano bene,  ne avrete forse sei che otterranno strutture che stanno in piedi.
E ho tentato un esperimento interessante.
Ho pensato, alziamo la posta per una volta.
Ho messo sul piatto 10.000 dollari di premio in software al team vincente.
Cosa pensate che sia successo agli studenti di design?
Quale è stato il risultato?
Ecco cos'è successo.
Nessuno dei team ha creato una struttura stabile.
Se uno solo di loro avesse costruito una struttura da 2,5 cm,  avrebbe portato a casa il premio.
Non è interessante che una posta alta  abbia un impatto così forte?
Abbiamo tentato di nuovo l'esercizio con gli stessi studenti.
Cosa pensate sia successo?
Ora avevano capito il valore di un prototipo.
Lo stesso team, dal peggiore  è diventato il migliore.
Hanno creato la struttura più alta nel minor tempo.
Sono quindi lezioni importanti  sulla natura degli incentivi e sul successo  Potreste allora chiedervi: perché qualcuno dovrebbe  passare il tempo a scrivere una sfida marshmallow?
La ragione è questa: aiuto a creare  strumenti digitali e processi  per aiutare gruppi a costruire auto, videogiochi  e effetti visivi.
E quello che fa una sfida marshmallow  è aiutare a identificare i presupposti nascosti.
Perché, onestamente,  ogni progetto ha il suo marshmallow, non è così?
La sfida fornisce un'esperienza condivisa,  un linguaggio comune,  una posizione comune per costruire un prototipo.
E quindi, questo è il valore dell'esperienza,  di questo semplice esercizio.
E chi di voi fosse interessato,  può andare su marshmallowchallenge.com.
E' un blog in cui potete dare un'occhiata  a come costruire i marshmallow.
Ci sono istruzioni passo per passo.
Ci sono esempi pazzeschi da tutto il mondo  su come la gente corregge e aggiusta il sistema.
C'è anche il record del mondo.
E la lezione più importante, credo,  è che il design è veramente  uno sport di contatto.
Richiede l'impiego di tutti i sensi,  e l'utilizzo dei ragionamenti più fini,  le sensazioni e la manualità  per gestire la sfida che si ha in mano.
E qualche volta, un piccolo prototipo di quest'esperienza  è tutto ciò che è necessario per trasformare  un momento "uh-oh" in un momento "ta-da".
E tutto ciò può fare veramente la differenza.
Grazie mille.
Facciamo finta di avere qui una macchina,  grande, bellissima, in puro stile TED,  è una macchina del tempo.
Tutti in questa stanza devono entrarci.
Potete andare indietro, potete andare avanti;  non potete rimanere dove siete.
E sarei curioso di sapere quale scegliereste, perché l'ho chiesto ai miei amici  negli ultimi tempi, e tutti vogliono tornare indietro.
Non so. Vogliono tornare a prima che ci fossero le auto  o Twitter, o "American Idol".
Non so.
Sono convinto che ci sia una sorta di ritorno  alla nostalgia, alle pie illusioni.
Lo capisco.
Ma non faccio parte di quel gruppo, lo devo ammettere.
Non voglio tornare indietro, e non perché io sia avventuroso,  è perché le possibilità su questo pianeta  non tornano indietro, vanno avanti.
Quindi voglio entrare nella macchina e voglio andare avanti.
Questo è il periodo migliore che ci sia stato su questo pianeta  in ogni campo che possiamo misurare:  salute, ricchezza,  mobilità, opportunità,  calo dei tassi di malattia.
Non c'è mai stato un periodo come questo.
I miei bisnonni morirono, tutti quanti,  prima dei 60 anni.
I miei nonni spinsero quel numero a 70.
I miei genitori stanno per toccare gli 80.
Quindi è meglio che ci sia  un 9 all'inizio del numero dei miei anni alla mia morte.
Ma non riguarda solo persone come noi,  è una cosa molto più grande di questa.
Un bambino nato a New Delhi oggi  può aspettarsi di vivere tanto quanto  il più ricco uomo al mondo di 100 anni fa.
Pensateci. E' un fatto incredibile.
Come fa ad essere vero?
Vaiolo. Il vaiolo ha ucciso miliardi  di persone su questo pianeta.
Ha cambiato la demografia del globo  come nessuna guerra ha mai fatto.
Se n'è andato. Svanito.
L'abbiamo sconfitto. Puff.
Nel mondo ricco,  malattie che minacciavano milioni di persone solo una generazione fa  non esistono più, in pratica.
Difterite, rosolia, polio...
qualcuno sa ancora cosa siano?
Vaccini, medicina moderna,  la nostra capacità di nutrire miliardi di persone,  questi sono trionfi del metodo scientifico.
E secondo me, il metodo scientifico,  provare le cose,  vedere se funzionano, cambiarle quando non funzionano,  è uno dei grandi risultati dell'umanità.
Queste erano le buone notizie.
Sfortunatamente, erano le uniche buone notizie  perché ci sono altri problemi, e sono stati citati molte volte,  ad esempio uno di essi è che,  nonostante tutto quello che abbiamo ottenuto,  un miliardo di persone va a letto affamato  su questo pianeta, ogni giorno.
Questo numero sta crescendo, con incredibile rapidità, ed è vergognoso.
E non solo, abbiamo usato la nostra creatività  per riempire di rifiuti il pianeta.
Acqua potabile, terra coltivabile,  foreste pluviali, petrolio, gas naturale:  stanno scomparendo, e stanno scomparendo in fretta,  e se non innoviamo le nostre azioni per tirarci fuori da questo guaio,  scompariremo anche noi.
Quindi la domanda è: possiamo farlo? Io credo di sì.
Penso sia chiaro che è possibile produrre cibo  per sfamare miliardi di persone senza violentare la terra su cui vivono.
Penso che sia possibile rifornire questo mondo di energia  senza che questa lo distrugga.
Io ci credo davvero, e no, non è una pia illusione.
Ma ecco la cosa che mi tiene sveglio la notte  - una delle cose che mi tengono sveglio la notte.
Non abbiamo mai avuto così bisogno di progressi scientifici come ne abbiamo bisogno adesso, mai,  e non siamo mai stati nella posizione di  utilizzarli al meglio di come potremmo oggi.
Siamo ad un passo da eventi incredibili, davvero,  in molti ambiti.
Ma nonostante questo, penso dovremmo andare indietro  secoli, 300 anni, prima dell'Illuminismo,  per trovare un periodo in cui abbiamo combattuto i progressi,  un periodo in cui li abbiamo combattuti  più vigorosamente, e su più fronti, di quanto facciamo ora.
Le persone si intrappolano in quello che credono,  e lo fanno con tanta forza che non riusciamo a liberarli.
Neanche la verità riesce a liberarli.
Ascoltate, tutti hanno diritto alla propria opinione;  hanno anche diritto alla propria opinione sul progresso,  ma sapete a cosa non avete diritto?
Non avete diritto ai vostri fatti. Mi dispiace, non si può.
Ci ho messo un po' a capirlo.
Una decina di anni fa ho scritto una storia sui vaccini  per "The New Yorker", un breve articolo.
Ed ero stupefatto che qualcuno si opponesse,  che fosse contrario a quella che è, dopo tutto,  la misura di salute pubblica più efficace di tutta la storia umana.
Non sapevo cosa fare,  quindi ho fatto come al solito, ho scritto la storia e sono passato ad altro.
Non molto più tardi,  ho scritto una storia sul cibo geneticamente modificato.
Stessa cosa, solo più grande.
Le persone erano impazzite.
Quindi ho scritto una storia anche su quello,  e non riuscivo a capire perché  le persone considerassero gli OGM come "cibo mostro",  perché pensassero che spostare le molecole  in modo specifico, invece che a caso,  fosse invadere il campo di lavoro della natura.
Ma, come sempre, faccio il mio lavoro. Ho scritto la storia e sono andato avanti.
Voglio dire, sono un giornalista:  scriviamo, mandiamo, andiamo a cena, finisce lì.
Ma queste storie mi torturavano  e non riuscivo a capire perché, ma alla fine ce l'ho fatta.
Il problema era che quei fanatici che mi stavano facendo impazzire  non erano affatto fanatici.
Erano persone di coscienza, istruite, persone per bene.
Erano esattamente come le persone in questa stanza.
E la cosa mi disturbava molto...
ma poi ho pensato: dai, dobbiamo essere onesti;  siamo ad un punto, su questo pianeta,  dove non abbiamo lo stesso rapporto col progresso che c'era una volta.
Ne parliamo in modo ambiguo.
Ne parliamo in termini ironici usando le virgolette:  "Progresso"  Va bene, ci sono dei motivi per farlo, e penso che sappiamo quali siano.
Abbiamo perso fiducia nelle istituzioni,  nelle autorità,  ed a volte nella scienza stessa,  ed è comprensibile che sia successo.
Basta fare solo alcuni nomi  e la gente capisce.
Chernobyl, Bhopal, il Challenger,  Vioxx, armi di distruzione di massa,  elezioni truccate.
Voglio dire, ognuno ha la sua lista.
Abbiamo domande e problemi  con le persone che pensavamo avessero sempre ragione.
Quindi siate scettici.
Fate domante, pretendete risposte, pretendete prove.
Non date nulla per scontato.
Ma ecco il punto fondamentale: quando le prove arrivano  è necessario accettarle, e non siamo molto bravi in questo.
E penso che il motivo sia che  ci troviamo in un'epidemia di paura  che non avevo mai visto e spero di non rivedere mai.
Circa 12 anni fa venne pubblicata una storia,  una storia orribile,  che sosteneva ci fosse un legame tra un'epidemia di autismo  ed i vaccini contro morbillo, parotite e rosolia.
Molto spaventoso.
Centinaia di studi furono fatti per vedere se era vero.
E si dovevano fare centinaia di studi; è una questione importante.
Alla fine arrivarono i dati.
Arrivarono dagli Stati Uniti, dall'Inghilterra,  dalla Svezia, dal Canada,  e tutti erano uguali, nessun collegamento,  nessuna correlazione, niente di niente.
Non fece differenza. Non la fece  perché noi crediamo agli aneddoti,  a quello che vediamo... a quello che pensiamo di vedere,  a quello che ci fa sentire reali.
Non crediamo ad una pila di documenti forniti  da impiegati del governo che ci mostrano numeri,  e lo capisco, penso che lo capiamo tutti.
Ma sapete una cosa?
I risultati sono stati devastanti...
devastanti perché ecco un fatto:  gli Stati Uniti sono una delle poche nazioni al mondo  in cui il numero di vaccini contro il morbillo sta calando.
È orribile,  e dovremmo vergognarci di noi stessi.
È terribile.
Cosa è successo che ci ha spinto  a fare una cosa del genere?
Ora, lo capisco. Lo capisco davvero.
Pensateci, qualcuno qui ha il morbillo?
Qualcuno tra il pubblico ha mai visto una persona morire di morbillo?
Non succede spesso.
In questo paese non succede proprio,  ma è successo 160mila volte nel mondo l'anno scorso.
Sono un bel po' di morti per morbillo,  20 ogni ora.
Ma visto che non è successo qui, possiamo togliercelo dalla testa,  e persone come Jenny McCarthy  possono andare in giro a spargere messaggi  di paura e ignoranza da palcoscenici  come Oprah o Larry King Live.
E lo possono fare perché  non capiscono la differenza tra causalità e correlazione.
Non capiscono che queste due cose sembrano uguali,  ma non lo sono quasi mai.
Però è qualcosa che dobbiamo imparare, e dobbiamo impararlo in fretta.
Quest'uomo è stato un eroe, Jonas Salk.
Ha liberato l'umanità da uno dei suoi peggiori flagelli.
Nessuna paura, nessuna sofferenza... la polio, puff... scomparsa.
L'uomo al centro, non altrettanto.
Si chiama Paul Offit.
Ha semplicemente creato un vaccino contro il rotavirus insieme ad altre persone.
Ha salvato la vita di 400, 500 mila bambini  ogni anno nei paesi in via di sviluppo.
Mica male, vero?
E' ottimo, se non fosse che Paul va in giro a parlare dei vaccini,  dice quanto siano preziosi  e che le persone dovrebbero semplicemente smettere di frignare.
E lo dice in questi termini.
Quindi Paul è considerato un terrorista.
Quando Paul parla in un'udienza pubblica  non può testimoniare senza una scorta armata.
Lo chiamano a casa  perché ad alcuni piace ricordargli  che sanno dove i suoi figli vanno a scuola.
Perché? Perché Paul ha creato un vaccino.
Non avrei bisogno di dirlo, ma i vaccini sono fondamentali.
Se smettiamo di prenderli, le malattie ritornano,  terribili malattie, e sta succedendo.
Abbiamo di nuovo il morbillo in questo paese.
E sarà sempre peggio, e tra non molto i bambini  cominceranno a morire di nuovo perché è solo una questione di numeri.
E non moriranno solo di morbillo.
La polio? Riprendiamoci anche quella. Perché no?
Una mia ex collega del college mi ha scritto un paio di settimane fa e mi ha detto  che mi considerava un po' eccessivo.
Nessuno me lo aveva detto prima.
Lei non avrebbe vaccinato suo figlio contro la polio.
Neanche morta.
OK.
Perché? Perché non c'è la polio da noi. Ma sapete una cosa?
Ieri non avevamo la polio negli Stati Uniti.
Oggi non lo so... magari stamattina un tizio è salito su un aereo a Lagos  e sta arrivando a Los Angeles, adesso è sopra l'Ohio.
Magari atterrerà tra un paio d'ore, noleggerà una macchina,  arriverà qui a Long Beach  e stasera parteciperà ad una di queste fantastiche cene organizzate da TED.
Lui non lo sa di essere stato infettato da una malattia paralizzante,  e non lo sappiamo neanche noi perché è così che funziona il mondo.
Questo è il pianeta in cui viviamo. Non facciamo finta che non sia così.
Noi adoriamo circondarci di bugie. Adoriamo farlo.
Tutti avete preso le vitamine stamattina?
Echinacea, un po' di antiossidanti  per cominciare la giornata.
So che lo avete fatto perché la metà degli americani lo fa ogni giorno.
Prendono quella roba, come si affidano alla medicina alternativa,  e non importa quanto spesso  dimostriamo che sono inutili.
I dati lo dimostrano sempre.
Rendono l'urina più scura. Più di questo non fanno, quasi mai.
Ma va bene, volete spendere 28 miliardi di dollari per urina scura,  sono con voi!
Urina scura. Scura.
Perché lo facciamo? Perché?
Credo di capire, odiamo le grandi case farmaceutiche.
Odiamo il la grande macchina governativa. Non ci fidiamo.
E facciamo bene. Il nostro sistema sanitario fa schifo.
È crudele verso milioni di persone.
È assolutamente, incredibilmente freddo  e demoralizzante anche per quelli di noi che possono permetterselo.
Quindi scappiamo lontano, e da chi ci rifugiamo?
Saltiamo tra le braccia del grande placebo.
È fantastico. Noi amiamo il grande placebo.
Sapete, è un problema serio perché  questa roba è una schifezza,  e ci spendiamo miliardi di dollari.
Ho tutta una serie di esempi qui.
Nessuno di questi... ginkgo - una frode,  echinacea - una frode,  acai - non so neanche cosa sia ma  ci spendiamo miliardi di dollari, ed è una frode.
Sapete una cosa? Quando dico queste cose, le persone mi urlano contro,  e dicono "Ma cosa ti interessa? Lascia che la gente faccia quello che vuole.
Li fa stare bene."
Indovinate un po'? Avete torto.
Perché non mi interessa  se è il segretario del Dipartimento per la Salute ed i Servizi Umani  a dire "Uhm, non ho intenzione di ascoltare le prove  degli esperti sulla mammografia"  o se lo dice qualche lunatico del cancro che vuole curare i pazienti  con clisteri al caffè.
Quando imbocchiamo la strada che porta  a rimpiazzare scienza e prove con magia e tradizione,  finiamo in un posto dove non vorremmo essere.
Finiamo come Thabo Mbeki in Sud Africa.
Ha ucciso 400 mila dei suoi concittadini  continuando a dire che barbabietole,  aglio e succo di limone  funzionavano meglio dei farmaci anti-retrovirali che sappiamo  possono rallentare il decorso dell'AIDS.
Centinaia di migliaia di morti inutili  in una nazione che è stata colpita  più di ogni altro da questa malattia.
Per favore, non venite a dirmi  che non ci sono conseguenze per queste azioni.
Ci sono. Ci sono sempre.
Ora, l'epidemia più stupida  in cui siamo in mezzo proprio adesso  è la guerra assurda  tra i sostenitori dei cibi geneticamente modificati  e l'elite del cibo biologico.
E' una diatriba idiota. Deve finire.
E' una diatriba sulle parole, sulle metafore.
È ideologia, non è scienza.
Ogni singola cosa che mangiamo, ogni chicco di riso,  ogni foglia di prezzemolo,  ogni cavoletto di Bruxelles  è stato modificato dall'uomo.
Vedete, non c'erano mandarini nel giardino dell'Eden.
Non c'erano melanzane.
Non c'erano neanche gli alberi di Natale. Li abbiamo creati noi.
Lo abbiamo fatto nel corso degli ultimi 11mila anni.
Qualcosa ha funzionato ed qualcos'altro no.
Ed abbiamo eliminato quello che non funzionava.
Ora possiamo farlo in modo più preciso.
E ci sono dei rischi, certo che ci sono.
Ma noi possiamo inserire cose come la vitamina A nel riso,  e questo aiuterebbe milioni di persone,  milioni di persone, prolungando la loro vita.
E non vogliamo farlo?
Devo dirvelo, io non lo capisco.
Siamo contrari agli OGM.
Perché?
Le cose che sento sempre sono:  troppi composti chimici,  pesticidi, ormoni,  monocolture, non vogliamo campi enormi  coltivati con la stessa cosa, è sbagliato.
Non vogliamo che le compagnie mettano dei brevetti sulla vita.
Non vogliamo che le compagnie siano uniche proprietarie dei semi.
Sapete qual'è la mia risposta a questo?
È sì. Avete ragione. Facciamo qualcosa.
È vero, abbiamo un enorme problema alimentare,  ma non è scienza.
Non ha niente a che fare con la scienza.
È legge, moralità, linee guida sui brevetti.
Sapete bene che la scienza non è una corporation.
Non è una nazione.
Non è neanche un'idea; è un processo.
È un processo, a volte dà risultati positivi a volte no,  ma l'idea che non dovremmo permettere  alla scienza di fare il suo lavoro  solo perché abbiamo paura  è in realtà molto svilente,  e sta impedendo a milioni di persone  di prosperare.
Sapete, nei prossimi 50 anni  saremo costretti a produrre il 70% di cibo in più di quello che produciamo ora,  70 per cento.
Questi sono gli investimenti in Africa degli ultimi 30 anni.
Vergognoso. Vergognoso.
Loro ne hanno bisogno e noi non glielo diamo.
Perché? Cibo geneticamente modificato.
Non vogliamo incoraggiare le persone  a mangiare schifezze come ad esempio la manioca.
Mezzo miliardo di persone la mangiano.
Assomiglia un po' ad una patata.
Ma fornisce solo calorie. Fa schifo.
Non ha sostanze nutrienti, non ha proteine,  ma gli scienziati stanno trovando il modo  di inserirceli proprio in questo momento.
Così molte persone potrebbero mangiare e correre meno il rischio di diventare cieche.
Non morirebbero di fame, e sapete una cosa?
Sarebbe molto bello. Non sarebbe un ristorante di lusso,  ma sarebbe molto bello.
Riesco a chiedermi soltanto:  perché siamo contro?
Voglio dire, chiediamocelo: perché stiamo ostacolando questa cosa?
Solo perché non vogliamo spostare i geni qua e là?
Si tratta di spostare dei geni. Non si tratta di sostanze chimiche.
Non si tratta della nostra ridicola ossessione per gli ormoni,  o del nostro desiderio di avere cibo più grande,  migliore, più semplice.
Non c'entrano i Rice Krispies.
Si tratta di salvare la vita delle persone,  e sarebbe ora che cominciassimo a capire cosa vuol dire.
Perché - volete saperlo? -  se non lo capiamo, e continuiamo a comportarci come ci comportiamo adesso,  saremo colpevoli di qualcosa di cui non penso vorremmo macchiarci,  colonialismo tecnologico.
Non c'è altro modo di descrivere quello che sta succedendo.
È egoista, è orribile,  è davanti a noi,  e dobbiamo fermarlo.
Quindi, dopo questa conversazione divertentissima,    potreste chiedermi: "Vuoi ancora entrare in questa  ridicola macchina del tempo ed andare nel futuro?"
Certo! Certo che voglio.
È bloccata sul presente adesso,  ma abbiamo un'opportunità incredibile.
Possiamo impostare la macchina del tempo come vogliamo.
Abbiamo la possibilità di farla andare dove vogliamo,  e la faremo andare davvero dove vogliamo.
Dobbiamo fare queste conversazioni, e dobbiamo pensare,  ma quando entriamo nella macchina del tempo e andiamo avanti  saremo felici di farlo.
So che possiamo e,  per quanto mi riguarda,  penso che il mondo ne abbia bisogno subito.
Grazie.
Grazie.
Un giorno, il cronista del Los Angeles Times  Steve Lopez stava passeggiando  per le strade del centro di Los Angeles  quando sentì una musica bellissima.
Essa proveniva da un uomo,  un uomo afro-americano,  affascinante, con i tratti marcati, senza dimora,  che suonava un violino che aveva solamente due corde.
Sto raccontando una storia che molti di voi conoscono,  perché gli articoli di Steve servirono da base  per la cstesura di un libro, che, in seguito, venne adattato al grande schermo,  con Robert Downey Jr che interpretava la parte di Steve Lopez,  e Jamie Foxx nella parte di Nathaniel Anthony Ayers,  il contrabbassista formatosi alla Juilliard  la cui promettente carriera fu interrotta  a causa della schizofrenia paranoide della quale era tragicamente affetto.
Nathaniel lasciò la Juilliard, ebbe un terribile esaurimento nervoso,  e 30 anni più tardi viveva come un senza tetto  per le strade di Skid Row nel centro di Los Angeles.
Invito tutti voi a leggere il libro di Steve oppure a guardare il film  per capire non solo il bellissimo legame  che si creò tra questi due uomini,
Mi chiamo Jane McGonigal. Sono un'autrice di videogiochi.
Realizzo giochi online da 10 anni  e il mio obbiettivo per i prossimi dieci  è di cercare di rendere facile salvare il mondo nella vita reale  quanto lo è nel mondo dei giochi online.
Per farlo ho un piano,  e consiste nel convincere più persone,  compresi tutti voi, a passare più tempo a giocare giochi più belli e interessanti.
Al momento passiamo tre miliardi di ore alla settimana giocando online.
Alcuni di voi potrebbero pensare,  "É un bel po' di tempo passato a giocare."
magari troppo tempo, considerando  quanti problemi urgenti dobbiamo risolvere nel mondo reale.
In realtà, secondo le mie ricerche, presso l'Istituto per il Futuro,  in realtà è vero il contrario.
Tre miliardi di ore alla settimana non sono minimamente  sufficienti a risolvere i problemi più urgenti del mondo.
Infatti io credo che se vogliamo sopravvivere  il prossimo secolo su questo pianeta  dobbiamo aumentare notevolmente quella cifra.
Ho calcolato che il totale di cui abbiamo bisogno  è di 21 miliardi di ore di gioco ogni settimana.
Probabilmente è un'idea un attimino controintuitiva,  quindi la ripeto, per rinforzare il concetto.
Se vogliamo risolvere problemi quali la fame,  la povertà, i cambiamenti climatici, i conflitti globali, l'obesità,  io credo che dobbiamo avere l'ambizione di giocare online,  per almeno 21 miliardi di ore alla settima,  per la fine del prossimo decennio.   No, sono seria, davvero.
Ecco il perché. Questa immagine  riassume perché penso che giocare sia così importante  per la sopravvivenza della specie umana.  Davvero.
Questo è un ritratto del fotografo Phil Toldano,  voleva catturare l'emozione del gioco.
Quindi ha fotografato dei giocatori mentre giocavano.
E questa è una classica emozione di gioco.
Se non siete giocatori abituali  è possibile che vi perdiate alcune delle sfumature di questa foto.
Probabilmente potete notare il senso di urgenza,  un po' di paura, ma anche un'intensa concentrazione,  un'attenzione molto profonda nell'affrontare un problema davvero difficile.
Se siete giocatori abituali, noterete  alcuni dettagli, le pieghe intorno agli occhi, e intorno alla bocca  sono un segno di ottimismo.
E le sopracciglia inarcate mostrano sorpresa.
Questo è un giocatore abituale a un passo da una cosa chiamata una "Vittoria Epica".
Ah, è un termine che avete già sentito. Ok. Bene.
Abbiamo quindi dei giocatori abituali tra di noi.
Una vittoria epica è un risultato così straordinariamente positivo  che non ti sembra possibile fino a quando non lo ottieni.
E' quasi oltre la soglia dell'immaginazione, e quando ci arrivi è uno shock  scoprire ciò di cui sei veramente capace. Questa è una vittoria epica.
Questo giocatore è a un passo da una vittoria epica.
E questa è l'espressione che abbiamo bisogno di vedere  sul viso di milioni di risolutori di problemi nel mondo  mentre affrontiamo gli ostacoli dei prossimi cento anni.©  L'espressione di qualcuno che, contro tutte le aspettative,  è a un passo da una vittoria epica.
Sfortunatamente questa è l'espressione che vediamo  nella vita di tutti i giorni mentre tentiamo di affrontare dei problemi urgenti.
Questa è l'espressione che chiamo "Non Sono Brava Nella Realtà"  E sono io a farla. La vedete? Si. Bene.
Sono io con l'espressione "Non Sono Brava Nella Realtà".
Questo è un graffito nel mio vecchio quartiere  di Berkeley, in California, dove ho fatto il PhD  sul perché siamo più bravi nel gioco che nella vita reale.
E questo è un problema di molti giocatori abituali:  sentiamo che nella realtà non siamo bravi quanto nei giochi.
E non intendo "bravi" semplicemente come "di successo", anche se il successo ne è parte:  otteniamo più risultati nei mondi online.
Ma intendo anche "bravi" nel senso di motivati a fare qualcosa di importante,  ispirati a collaborare e a cooperare.
E quando siamo in un mondo online  io credo che molti di noi diventano  le versioni migliori di se stessi, le versioni più capaci di aiutare senza preavviso,  più capaci di concentrarsi su un problema  per tutto il tempo necessario, di rialzarsi dopo un fallimento e provare nuovamente.
E nella vita reale, quando affrontiamo un fallimento,  quando affrontiamo un ostacolo, spesso non ci sentiamo così:  ci sentiamo sopraffatti,  ci sentiamo ansiosi, magari depressi, frustrati o cinici.
Non proviamo mai questi sentimenti mentre giochiamo,  semplicemente non esistono in un gioco.
Quindi questo è ciò che ho voluto studiare all'università.
Cos'è che in un gioco ci impedisce  di sentire che non possiamo ottenere qualsiasi risultato?
Come possiamo trasportare quei sentimenti dai giochi  e applicarli al mondo reale?
Ho studiato quindi dei giochi come World of Warcraft,  che è veramente l'ambiente ideale per risolvere problemi in maniera collaborativa.
E ho cominciato a notare alcune cose  che rendono le vittorie epiche così possibili nei mondi online.
La prima è che, quando appari in uno di questi giochi online,  specialmente in World of Warcraft,  ci sono tantissimi personaggi diversi  che si fidano al punto tale da affidarti una missione per salvare il mondo. Fin da subito.
Ma non una missione qualsiasi: una missione perfettamente adeguata  al tuo attuale livello nel gioco. Giusto?
Così la puoi completare.
Non ti danno mai un sfida impossibile.
Ma è al limite delle tue capacità. Quindi devi provarci seriamente.
Ma non c'è disoccupazione in World of Warcraft,  non si passa il tempo a girarsi i pollici,  c'è sempre qualcosa di specifico e importante da fare.
E ci sono anche moltissimi collaboratori.
Ovunque vai, centinaia di migliaia di persone,  pronte a unirsi a te per completare la tua missione epica.
Non è una cosa così comune nella vita reale,  questa sensazione che a nostra disposizione ci sono tantissimi collaboratori.
E c'è anche questa narrativa epica, questa narrativa che ispira,  sul perché siamo lì, e cosa stiamo facendo.
E poi riceviamo tutto questo feedback positivo...
avete sentito parlare di aumentare di livello e +1 di forza, e +1 in intelligenza.
Non riceviamo quel tipo di feedback costante nella vita reale.
Quando lascio questo palco non avrò  +1 in parlare di fronte a un pubblico, e +1 in idee bizzarre  .
Non ricevo quel tipo di feedback nella vita reale.
Ora, il problema degli ambienti collaborativi online come World of Warcraft  è che dà così tanta soddisfazione essere ad un passo da una vittoria epica tutti i momenti,  che decidiamo di passare tutto il nostro tempo in questi mondi di gioco.
Semplicemente è meglio della realtà.
E' per questo che, finora, collettivamente tutti i giocatori di World of Warcraft  hanno passato 5.93 milioni di anni  a risolvere i problemi virtuali di Azeroth.
Questa non è necessariamente una cosa negativa.
Ma mettiamola in prospettiva:  5.93 milioni di anni fa  fu il periodo in cui uno dei nostri antenati si alzò in piedi.
Quello era il primo primate a camminare eretto.
Ok, quindi quando parliamo di quanto tempo stiamo investendo  nel giocare, l'unica maniera sensata  anche solo di pensarci, è di parlare di tempi  pari all'evoluzione umana,  che di per sè è una cosa straordinaria,  ma anche utile, perché abbiamo scoperto  che passando tutto questo tempo a giocare,  stiamo cambiando ciò di cui siamo capaci come essere umani,  ci stiamo evolvendo a collaborare di più e ad avere più cuore.
Questo è vero, io ci credo.
Considerate dunque questa interessante statistica.
E' stata pubblicata recentemente da un ricercatore all'università Carnagie Mellon.
Il tipico giovane medio oggi giorno in un paese con una forte cultura di giocatori abituali,  avrà passato 10.000 ore giocando online,  all'età di 21 anni.
10.000 ore è un numero decisamente interessante per due ragioni.
Prima di tutto, per i bambini negli Stati Uniti  10.080 ore è l'esatto numero di ore che passi a scuola  dalla quinta elementare fino alla maturità  se sei presente tutti i giorni.
Abbiamo dunque un'intero  percorso di educazione parallelo  nel quale i giovani imparano come essere dei bravi giocatori♪  pari al tempo a scuola nel quale imparano tutto il resto.
E alcuni di voi avranno probabilmente letto il nuovo di libro di Malcolm Gladwell, "Fuoriclasse".
Se lo avete fatto avrete letto della sua teoria del successo,  la teoria delle 10.000 ore per il successo.
E' fondata su un'ottima ricerca nel campo della cognizione,  che afferma che se dedichiamo 10.000 ore  di studio fruttuoso a una qualsiasi cosa  all'età di 21 anni saremo dei geni in quel campo.
Saremo bravi in quel qualcosa  tanto quanto le migliori persone al mondo.
Quindi, ciò che abbiamo adesso a disposizione  è un'intera generazione di giovani che sono dei geni del gioco.
Dunque, la domanda è:  "Esattamente, in cosa diventano bravi questi giocatori?"
perché se potessimo capire di cosa si tratta  avremmo a disposizione una quantità di risorse umane senza precedenti.
Questo è il numero di persone nel mondo  che passano almeno un'ora al giorno a giocare online.
Questi sono i nostri geni del gioco.
500 milioni di persone che sono straordinariamente brave... in qualcosa.
E nel prossimo decennio  avremo un altro miliardo di giocatori abituali  che sono straordinariamente bravi in quel qualcosa.
Se già non lo sapevate, questo è ciò che ci aspetta:  l'industria dei videogiochi sta sviluppando piattaforme  che consumano poca energia e che funzionano con la rete cellulare  invece dell'Internet a banda larga  cosicchè giocatori di tutto il mondo,  in particolare in India, Cina, Brasile, potranno connettersi online.
La stima è un miliardo di giocatori in più nel prossimo decennio.
Questo ci porterà a 1.5 miliardi di giocatori abituali.
Quindi ho cominciato a pensare sotto quali aspetti  questi giochi ci stanno trasformando in geni.
Questi sono quattro aspetti che ho individuato. Il primo è un ottimismo urgente.
Ok. Pensatelo come una forma estrema di auto-motivazione.
Un ottimismo urgente è il desiderio di agire immediatamente  per affrontare un ostacolo,  insieme con la convinzione di avere una ragionevole speranza di successo.
I giocatori abituali credono sempre che una vittoria epica sia possibile  e che valga sempre la pena di provarci, e provarci adesso.
I giocatori abituali non stanno con le mani in mano.
I giocatori abituali sono dei virtuosi nel tessere una robusta trama sociale.
Ci sono molte ricerche interessanti che mostrano  come ci troviamo meglio con altre persone dopo aver giocato con loro,  anche se ci hanno battuto sonoramente.
E la ragione è che ci vuole molta fiducia per giocare con qualcuno:  abbiamo fiducia che passeranno il loro tempo con noi,  che giocheranno con le stesse regole  e con gli stessi obbiettivi, e che rimarranno fino alla conclusione del gioco.
Quindi, giocare insieme di fatto costruisce  i legami della fiducia e della cooperazione.
Col risultato che abbiamo davvero relazioni sociali più robuste.
Produttività gioiosa. La adoro.
Sapete, c'è una ragione per la quale il giocatore medio di World of Warcraft  gioca 22 ore alla settimana, quasi quanto un lavoro part-time.
E' perché sappiamo, mentre stiamo giocando,  che in realtà siamo più felici  lavorando sodo, piuttosto che rilassandoci o perdendo tempo.
Sappiamo che siamo ottimizzati, come essere umani,  per lavorare sodo a qualcosa che ha significato.
E i giocatori abituali sono disposti a lavorare sodo  costantemente, se gli è assegnato un compito adatto.
Per finire, un significato epico.
I giocatori abituali adorano essere associati a missioni meravigliose,  a storie umane su scala planetaria.
Per esempio, una piccola informazione per aiutare a creare un contesto.
Conoscete tutti Wikipedia, il più grande wiki al mondo.
Il secondo wiki più grande al mondo, con quasi 80.000 articoli  è il wiki di World of Warcraft  Cinque milioni di persone lo usano ogni mese.
Hanno raggruppato più informazioni su World of Warcraft  in Internet, che su qualsiasi altro argomento in qualunque altro wiki al mondo.
Stanno costruendo un'opera epica.
Stanno costruendo una fonte epica di informazioni  riguardanti World of Warcraft.
Ok, questi sono i quattro superpoteri che insieme costituiscono una cosa sola.
I giocatori abituali sono individui di grande ottimismo dotati di super-poteri.
Queste sono persone che credono di essere  individualmente capaci di cambiare il mondo.
L'unico problema è che credono  di essere capaci di cambiare i mondi virtuali  ma non quello reale.
Questo è il problema che sto cercando di risolvere.
C'è un economo di nome Edward Castronova.
I suoi studi sono brillanti. Sta studiando il motivo per cui  la gente investe così tanto tempo, energia  e denaro, nei mondi online.
Lui afferma, "Stiamo osservando ciò che costituisce  niente meno che un esodo di massa  verso i mondi virtuali e gli ambienti di gioco online."
Ed è un economo, quindi è razionale,  e dice...   ...non come me, io sono una progettista di giochi, io sono esuberante...
Ma lui afferma... lui afferma che questa è una cosa perfettamente sensata,  perché i giocatori abituali possono ottenere di più nei mondi online che nella vita reale.
Possono avere relazioni sociali più solide  in un gioco che non nella vita reale.
Ricevono un feedback migliore e si sentono più ricompensati  in un gioco che non nella vita reale.
Quindi, afferma, per adesso, è perfettamente ragionevole  per i giocatori abituali, passare più tempo nei mondi virtuali che nel mondo reale  Anche io sono d'accordo che questo sia ragionevole, per adesso  ma non è, in nessun modo, una situazione ideale  Dobbiamo cominciare a rendere il mondo reale più simile ad un gioco.
Qui traggo ispirazione da qualcosa che accadde  2500 anni fa.
Questi sono dadi antichi, fatti di ossa di pecora  Prima di avere joysticks e pulsantiere meravigliosi  avevamo ossa di pecora  E questi rappresentano i primi strumenti da gioco  realizzati dall'umanità.
Se conoscete gli scritti dell'antico storico greco,  Erodoto, magari conoscete già questa storia.
E' la storia di chi inventò i giochi e perché.
Erodoto narra che i giochi, in particolare i giochi di dadi,  furono inventati nel regno della Lidia,  durante un periodo di carestia.
Pare che la carestia fosse così severa,  che il re della Lidia decise di fare qualcosa di impensabile.
La gente soffriva, la popolazione era in rivolta,  era una situazione estrema, avevano bisogno di una soluzione estrema.
Quindi, secondo Erodoto, inventarono i giochi di dadi  ed emanarono una legge valida per tutto il regno.
Un giorno, tutti avrebbero mangiato.
Il giorno successivo, tutti avrebbero giocato.
E si immersero così profondamente nei giochi di dadi,  dal momento che giocare è così coinvolgente,  e ci immerge in uno stato di gioiosa produttività,  che ignorarono il fatto di non avere niente da mangiare.
E così un giorno giocavano,  e un giorno mangiavano.
E secondo Erodoto,  passarono così 18 anni,  sopravvivendo alla carestia  mangiando un giorno e giocando quello seguente.
Penso che questo sia esattamente il modo  in cui usiamo i giochi al giorno d'oggi.
Usiamo i giochi per sfuggire alla sofferenza del mondo reale.
Usiamo i giochi per allontanarci da tutto ciò che non funziona  nel nostro ambiente reale, da tutto ciò che non ci soddisfa della vita reale,  e otteniamo ciò di cui abbiamo bisogno dai giochi.
Ma non dobbiamo necessariamente fermarci qui.
Questo è decisamente interessante:  secondo Erodoto, dopo 18 anni, la carestia non pareva migliorare,  quindi il re decise che avrebbero giocato un'ultima partita a dadi.
Divisero l'intero regno a metà,  giocarono una partita a dadi,  e i vincitori di quella partita parteciparono ad un'avventura epica.
Lasciarono la Lidia  e andarono in cerca di una nuova terra dove vivere,  lasciandosi dietro giusto il numero sufficiente di persone  per sopravvivere con le risorse disponibili,  con la speranza di portare la loro civilizzazione da qualche altra parte, dove avrebbe potuto prosperare.
E' un'idea un po' bizzarra, no?
Recentemente però, studi sul DNA hanno rivelato che gli Etruschi  che avrebbero poi portato all'impero romano,  condividono lo stesso DNA degli antichi abitanti della Lidia.
Recentemente quindi, scienziati hanno suggerito  che la storia narrata da Erodoto è una storia vera.
E geologi hanno trovato evidenza di un raffreddamento globale che durò  quasi 20 anni e che potrebbe spiegare la carestia.
Quindi questa storia incredibile potrebbe essere vera:  potrebbero avere effettivamente salvato la loro cultura giocando,  rifugiandosi nei giochi per 18 anni  per poi essere così ispirati,  e sapere così bene come venirsi incontro nel gioco  al punto da salvare così l'intera civiltà.
Ok, possiamo farlo anche noi.
Giochiamo a World of Warcraft dal 1994.
Fu il primo gioco di strategia in tempo reale  della serie di World of Warcraft. Questo 16 anni fa.
Loro giocarono a dadi per 18 anni,  noi abbiamo giocato a Warcraft per 16 anni.
Io dico: siamo pronti per il nostro gioco epico.
Loro ebbero metà della popolazione in viaggio alla ricerca di un nuovo mondo.
E' da qui che traggo l'idea di 21 miliardi di ore di gioco alla settimana.
Facciamo che la metà di noi si mette d'accordo  per passare un'ora al giorno a giocare,  fino a quando non risolviamo i problemi del mondo reale.
Immagino cosa state per chiedere, "Come facciamo a risolvere i problemi del mondo reale  in un gioco?" Beh, questo è ciò a cui ho dedicato il mio lavoro durante gli scorsi anni,  presso l'Istituto per il Futuro.
Nei nostri uffici di Palo Alto abbiamo questo stendardo  che esprime la nostra idea di come ci dovremmo relazionare con il futuro.
Non vogliamo tentare di prevedere il futuro.
Ciò che vogliamo fare è -realizzare- il futuro.
Vogliamo immaginare gli scenari dai risultati migliori  e poi vogliamo dare la possibilità alle persone di trasformarli in realtà concrete.
Vogliamo immaginare vittorie epiche  per poi dare alla gente gli strumenti per realizzarle.
Vi mostrerò brevemente tre giochi che ho realizzato  e che sono un tentativo di dare alle persone gli strumenti  per creare delle vittorie epiche nel loro futuro.
Questo è "Mondo Senza Petrolio".
Abbiamo realizzato questo gioco nel 2007.
E' un gioco online nel quale si cerca di sopravvivere a  una carenza di petrolio.
La carenza non è reale,  ma abbiamo pubblicato sufficiente materiale online  per far credere che lo sia, e per far vivere la vita reale  come se fossimo a secco. Quindi, quando entri nel gioco,  ti registri, ci comunichi in che area vivi,  e dopodichè ti diamo notizie video in tempo reale,  dati che mostrano esattamente il costo del petrolio,  le cose che non sono disponibili, l'impatto sulla distribuzione del cibo,
l'impatto sui trasporti,  se le scuole sono chiuse, se ci sono delle rivolte,  e tu devi pensare a come vivresti la tua vita  se tutto questo fosse reale. Dopodichè ti chiediamo di avere un blog a riguardo,  di pubblicare video, di pubblicare foto...
Abbiamo avviato questo gioco con 1.700 giocatori nel 2007,  e li abbiamo osservati da allora per i tre anni successivi,  e quello che vi posso dire è che è un'esperienza che trasforma.
Nessuno vuole cambiare la maniera in cui vivono  solo perché è una cosa buona per il mondo o perché è un dovere farlo.
Ma se li immergi in una avventura epica  e gli dici, "Non abbiamo più petrolio.
Questa è una storia incredibile! Un'avventura a cui puoi partecipare!
Sfida te stesso per vedere come sopravviveresti."
La maggior parte dei nostri giocatori ha poi mantenuto le abitudini  che ha imparato nel gioco.
Quindi, per il successivo gioco volto a salvare il mondo,  abbiamo deciso di mirare più alto, ad un problema più grande della carenza di petrolio.
Abbiamo realizzato un gioco chiamato Superstruct, all'Istituto per il Futuro,  e la premessa era: un supercomputer ha calcolato  che l'umanità ha solo altri 23 anni su questo pianeta.
Il supercomputer si chiamava "Sistema di Allerta  di Estinzione Globale". Ovviamente.
Abbiamo chiesto alla gente di raggiungerci online  quasi come in un film di Jerry Bruckheimer.
Li conoscete i film di Jerry Bruckheimer, formi una squadra da sogno:  c'è l'astronauta, lo scienziato, il galeotto,  e hanno tutti qualcosa da fare per salvare il mondo,    ma nel nostro gioco, invece di avere solo cinque persone  nella squadra da sogno, tutti fanno parte della squadra da sogno,  ed è compito tuo inventare il futuro dell'energia,  il futuro delle risorse alimentari, il futuro della sanità,  il futuro della sicurezza e il futuro della previdenza sociale.
8.000 persone hanno giocato per otto settimane,  hanno generato 500 soluzioni incredibilmente creative  che potete trovare se andate online e cercate su Google "Superstruct".
Per finire, l'ultimo gioco,  comincerà il 3 di marzo. Questo è un gioco realizzato con l'Istituto della Banca Mondiale.
Se completi il gioco sarai certificato  dall'Istituto della Banca Mondiale,  come Innovatore Sociale, classe del 2010.
Lavorando con università sparse per l'Africa sub-sahariana,  li stiamo invitando a imparare le tecniche di innovazione sociale.
C'è una storia a fumetti, si aumenta di livello  grazie ad abilità come la conoscenza locale, la collaborazione,  la sostenibilità, l'immaginazione e l'inventiva.
Desidero invitare tutti voi  a condividere questo gioco con i giovani,  ovunque nel mondo, in particolare nelle aree in via di sviluppo,  i quali potrebbero trarre beneficio dall'unirsi  per cominciare ad immaginare delle proprie imprese sociali per salvare il mondo.
E' ora di concludere.
Voglio fare una domanda.
Che cosa pensate che succederà?
Abbiamo tutti questi incredibili giocatori,  abbiamo questi giochi che sono dei progetti pilota di ciò che potremmo realizzare,  ma nessuno di questi ha ancora salvato il mondo reale.
Beh, spero che siate d'accordo con me che i giocatori abituali sono una risorsa umana  che possiamo utilizzare per fare del lavoro nel mondo reale,  che i giochi sono una potente piattaforma per il cambiamento,  che abbiamo questi incredibili superpoteri,  una produttività gioiosa, la capacità di tessere una robusta trama sociale,  questo ottimismo urgente e il desiderio di un significato epico.
Io spero veramente che possiamo venirci incontro  per giocare a giochi che hanno importanza, per sopravvivere su questo pianeta per un altro secolo,  e la mia speranza è che vi uniate a me nel realizzare e partecipare a giochi come questi.
Quando guardo avanti al prossimo decennio, di due cose sono certa:  che possiamo realizzare qualunque futuro riusciamo a immaginare,  e che possiamo giocare a qualsiasi gioco vogliamo.
Quindi, io dico: diamo inizio ai giochi che cambieranno il mondo.
Grazie.
Per qualche tempo mi sono interessato  all'effetto placebo,  può sembrare una cosa strana  che un mago se ne occupi,  a meno che non lo consideriate dal mio punto di vista  cioè "qualcosa di falso  viene creduto a tal punto  da diventare qualcosa di reale"  In altre parole, le pillole di zucchero  hanno un effetto misurabile in alcuni studi,  l'effetto placebo,  solo perché la persona pensa
che ciò che sta le accadendo è dovuto a un farmaco  o qualcosa di simile...
La terapia del dolore, ad esempio,  se credono di avere un effetto misurabile nel corpo  chiamato effetto placebo.
Qualcosa di falso diventa  qualcosa di vero  per la percezione che se ne ha.
Per capirci  voglio mostrarvi un rudimentale  trucco magico, molto semplice.
E vi farò vedere come funziona. Questo è un trucco  che è presente in tutti i libri per bambini fin dagli anni cinquanta.
L'ho imparato da solo con Cub Scout Magic negli anni settanta.
Lo eseguiò per voi e quindi ve lo spiegherò.
E quindi vi spiegherò perché ve l'ho spiegato.
Ecco quello che accade.
Il coltello, che potete esaminare; la mia mano, che potete esaminare.
Terrò semplicemente il coltello nel mio pugno, così.
Tiro su la manica.
Per essere sicuro che niente scenda o salga dalla mia manica.
Ora stringo il mio polso così.
In modo che possiate vedere che mai  qualcosa possa passare. Finché stringo qui  niente va su o giù dalla mia manica.
E lo scopo di tutto ciò è semplice.
Vado ad aprire la mia mano,  e se tutto è andato bene,  il mio puro magnetismo animale tratterrà il coltello.
In effetti rimane così saldo al suo posto  che posso scuoterlo,  e il coltello non cade.
Niente va su o giù dalla mia manica.
nessun trucco. Potete esaminare qualunque cosa.
Ta-da!
Questo è un trucco che spesso insegno ai bambini.
che sono interessati alla magia, perché si può imparare  molto sull'inganno studiando  questo trucco anche se metodologicamente è molto semplice.
Molti di voi in questa stanza conosceranno questo trucco.
Ecco cosa succede  Tengo il coltello nella mia mano.
Dico che afferro saldamente il mio polso.
per assicurare che nulla salga o scenda dalla mia manica,  questa è una bugia.
La ragione per cui sto tenendo il polso  è perché è questo il segreto  dell'illusione.
Nel momento in cui la mia mano si muove  allontanandosi da voi,  questo dito qui, il mio indice, si sposta  da dov'era, in una posizione  che punta in fuori così  Bello!
C'è qualcuno che non ha avuto un'infanzia qui.
È così, da qui, giusto.
E quando mi giro anche il dito si sposta.
Possiamo parlare del perché è ingannevole,  perché non notate che ci sono solo tre dita quaggiù  perché la mente, e il modo con cui processa l'informazione,  non conta, uno, due, tre. Li raggruppa.
Ma non è questo il punto. Giusto? E quando apro la mia mano,  Ovviamente rimane attaccato non attraverso il magnetismo animale,  ma attraverso l'inganno,  essendo il mio indice qui.
E quando chiudo il mio dito, stessa cosa,  quando torno indietro, questo movimento  copre il dito che ritorna.
Metto via la mano. Il coltello viene via.
È un trucco che potete fare con i vostri amici e vicini. Grazie.
Ora,   che cosa ha a che fare questo con l'effetto placebo?
Ho letto uno studio, un anno fa  che mi ha spalancato la mente.
Non sono un medico o un ricercatore, per cui  è stata una cosa sorprendente.
Sembra che se si somministra  un placebo nella forma di una pillola bianca,  fatta come un'aspirina,  solo una pillola bianca circolare, ha un effetto misurabile.
Ma se cambiate la forma e date il placebo,  sotto forma di una pillola più piccola,  e di colore blu e vi stampate una lettera  è visibilmente più efficace.
Anche se nessuna delle due  ha alcun farmaco -- sono pillole di zucchero.
Ma una pillola bianca non è efficace come una pillola blu.
Cosa?  Mi ha davvero sconvolto.
Ma comunque, non è qui che finisce.
Le capsule  sono più efficaci delle pastiglie di ogni forma.
Una capsula colorata, che è gialla da una parte e rossa dall'altra  è meglio di una capsula bianca.
Il dosaggio ha un suo ruolo.
Una pillola due volte al giorno  non è così efficace come tre pillole --  Ora non ricordo le statistiche. Scusate.
Ma il punto è...
... che questi dosaggi hanno un ruolo.
E anche la forma ha un ruolo.
E se volete il placebo definitivo  dovete usare un ago.
Giusto? Una siringa con qualcosa --  un paio di c.c. di un qualcosa di inerte.
lo iniettate in un paziente...
Questa è un'immagine così forte nella loro mente,  molto più forte di quella della pillola bianca.
È reale, questo grafico... bè ve lo mostrerò  un'altra volta quando avremo delle slide.
Il punto è  che la pillola bianca non è efficace come quella blu  che non è efficace quanto la capsula, che non lo è quanto un ago.
E nessuno di questi ha una qualità farmaceutica.
È solo il vostro credere che li rende reali  nel vostro copro e rafforza l'effetto.
Volevo vedere se potevo prendere questa idea  e applicarla a un trucco magico.
E fare qualche cosa che sia un trucco finto  e farlo sembrare reale.
E sappiamo da quello studio  che quando volete un effetto bisogna usare l'ago.
Questo è uno spillone di 7 pollici, Molto appuntito.
Lo sterilizzo un po'.
Questa è la mia carne. Questa non è  Carne speciale di Damian.
Questa è la mia pelle. Questo non è un effetto speciale hollywoodiano.
Sto per bucare la mia pelle  e far passare questo ago fino alla parte opposta.
Se provate nausea --   se svenite facilmente -- L'ho fatto per alcuni amici  nella camera d'albergo, l'altra notte, e per alcuni che non conoscevo,  e una donna è quasi svenuta.
Quindi se provate nausea facilmente, suggerisco  che non guardiate per i prossimi 30--  in effetti, sapete, farò la prima parte brutta qui dietro.
Tu potrai vedere, puoi guardare da un'altra parte.
Ecco cosa accade, proprio qui,  l'inizio della mia carne  alla parte bassa del mio braccio faccio solo  un piccolo buco.
Scusami. Ti sto impressionando?
E ora un poco attraverso la mia pelle,  e fuori dall'altra parte, così.
Ora, siamo nella stessa posizione in cui eravamo  con il trucco del coltello.
Più o meno  Ma non potete contare le mia dita ora, no?
Quindi ve le mostro. Ecco una, due  tre, quattro, cinque  Si, bene...
So cosa pensa la gente quando vede ciò.
Pensano, "Sicuramente non sarà tanto stupido da  bucarsi al pelle solo per divertirci qualche minuto."
Quindi, lasciate che vi lasci dare una sbirciatina.
Come vi sembra? Abbastanza bene.
Si, lo so   Quelli là dietro diranno "Ok, non l'ho visto bene".
Le persone nelle stanze accanto stanno entrando.
Fatemelo mostrare da vicino.
Questa è davvero la mia pelle. Non è un effetto speciale di Hollywood.
Questa è la mia carne, e posso girarlo attorno.
Scusate, se vi sentite male guardate da un'altra parte,  non guardate.
La gente in fondo o che guarderà tra qualche anno il video  dirà, "Bè, è chiaro che  provoca qualche effetto, ma se fosse vero lui...
vedete c'è un buco qui e un buco qui, se fosse vero sanguinerebbe."
Bene, ora faccio uscire un po' di sangue per voi.
Ecco qui.
Normalmente ora leverei l'ago.
Pulirei il mio braccio, e vi farei vedere che non ci sono ferite.
Ma credo che in questo contesto  e con l'idea di prendere qualcosa di falso  e trasformarlo in qualcosa di vero,  lo lascerò dov'è,  e me ne andrò dal palco.
Ci vedremo diverse volte nei prossimi giorni  Spero che non vediate l'ora. Grazie molte
Dunque, nella mia vita ho conosciuto un sacco di pesci.
Ne ho amati solo due.
Il primo,  si trattò più che un altro di una storia passionale.
Era un bellissimo pesce  saporito, carnoso, consistente  uno dei più venduti sul menu.
Che pesce!
Cosa ancora migliore,  veniva da un allevamento dotato degli standard più elevati  di sostenibilità ambientale.
Così, ti sentivi a posto con la coscienza nel venderlo.
Sono stato coinvolto in una relazione con questa bellezza  per diversi mesi.
Un giorno, il capo dell'azienda mi chiamò  e mi chiese di parlare ad un evento  dedicato alla sostenibilità ambientale dell'allevamento.
"Certamente" gli dissi.
Questa era un'azienda che cercava di risolvere  ciò che è divenuto un problema inimmaginabile per i nostri chef.
Come facciamo a continuare ad avere il pesce nei nostri menu?
Durante gli ultimi 50 anni  abbiamo pescato nei mari  nello stesso modo in cui abbiamo raso al suolo le foreste.
La distruzione è stata tremenda.
Il 90% dei grandi pesci, quelli che ci piacciono così tanto  i tonni, gli halibut, i salmoni, i pesci spada  si sono ridotti drasticamente di numero.
Non c'è rimasto quasi nulla.
Così, ci piaccia o meno  l'acquacoltura, l'allevamento di pesci, diventerà parte del nostro futuro.
Ci sono un sacco di argomenti contrari.
Gli allevamenti di pesci inquinano, per lo meno la maggiore parte di essi,  e sono inefficienti. Prendete il tonno per esempio.
Un grande problema  è che c'è un tasso di conversione alimentare  di 15 a uno.
Questo significa che ci vogliono 15 libbre di pesce selvatico  per ottenere una libbra di tonno d'allevamento.
Non è molto sostenibile.
E anche il sapore non è un gran che.
Ecco qui allora, finalmente  c'era un'azienda che cercava di farlo nel modo giusto.
Volevo aiutarli.
Il giorno prima dell'evento  ho telefonato al capo delle pubbliche relazioni dell'azienda.
Chiamiamolo Don.
"Don", gli ho detto "tanto per capire bene, voi siete famosi  per fare allevamento così lontano, in mare aperto, che non inquinate."
"Esatto", disse lui, "siamo così lontani dalla costa  che i nostri scarti vengono diluiti,  non concentrati."
E poi aggiunse  "Siamo praticamente un mondo a parte."
"Il tasso di conversione? 2.5 a uno" disse.
"Il migliore nel settore."
2.5 a uno, fantastico.
"2.5 a uno cosa? Che cosa date da mangiare ai pesci?"
"Proteine sostenibili", disse.
"Grande", dissi io. E chiusi la telefonata.
Quella notte, ero a letto, pensai:  ma che diavolo è una proteina sostenibile?
Allora il giorno dopo, poco prima dell'evento, chiamai ancora Don.
Dissi: "Don, mi fai qualche esempio di proteine sostenibili?"
Disse che non lo sapeva, e che avrebbe chiesto in giro.
Beh, parlai con un po' di gente dell'azienda  e nessuno seppe darmi una risposta precisa.
Finché finalmente parlai  con il biologo capo.
Chiamiamo anche lui Don.
"Don," dissi  "mi fai qualche esempio di proteine sostenibili?"
Beh, lui menzionò qualche alga  alcuni mangimi a base di pesce  e poi disse "Pezzi di pollo."
Dissi: "Pezzi di pollo?"
Disse: "Sì, penne, pelle,  ossa, scarti vari,  seccati e processati a mangime."
Dissi: "Quale percentuale  del vostro mangime è fatto di pollo?"
Pensavo, diciamo, il due percento.
"Beh, è circa il 30 percento" disse.
Dissi: "Don, che cosa c'è di sostenibile  nel dare ai pesci del pollo da mangiare?"
Ci fu una lunga pausa al telefono  e poi disse "ci sono proprio troppi polli al mondo."
Mi disamorai di questo pesce.
No, non perché sono uno di quei virtuosi  amanti del buon cibo sano e tradizionale.
Beh, a dire la verità lo sono.
No, in effetti mi disamorai di questo pesce perché, ve lo giuro  dopo quella conversazione, il pesce sapeva di pollo.
Il secondo pesce  è un storia d'amore diversa.
È una storia romantica  quel tipo di storia per cui più conosci il pesce  e più lo ami.
Lo mangiai per la prima volta in un ristorante  nel sud della Spagna.
Una mia amica giornalista mi aveva parlato a lungo di questo pesce.
Praticamente ci aveva fatto incontrare.
Arrivò sul tavolo  aveva un colore bianco brillante, quasi scintillante.
Lo chef lo aveva cotto troppo.
Praticamente il doppio di quanto doveva essere cotto.
Incredibilmente, era comunque delizioso.
Chi è capace di rendere un pesce così buono  dopo averlo stracotto?
Io no,  ma questo tizio sì.
Chiamiamolo Miguel.
In effetti si chiama proprio Miguel.
No, non aveva cotto il pesce, e non è uno chef.
Per lo meno, non nel senso che intendiamo di solito.
È un biologo  a Veta La Palma  che è un allevamento di pesci nell'angolo sudoccidentale della Spagna  alle foce del fiume Guadalquivir.
Fino agli anni 80  l'allevamento era gestito dagli argentini.
Allevavano bovini  su quella che prima era essenzialmente una zona paludosa.
Avevano drenato la terra  costruendo una serie intricata di canali  convogliando così l'acqua nel fiume.
Beh, non riuscirono a fare funzionare la cosa  non dal punto di vista economico.
E, dal punto di vista ecologico, era un disastro.
Aveva ucciso qualcosa come il 90% degli uccelli  e, considerando il posto, si tratta di molti uccelli.
Così, nel 1982  un'azienda spagnola con una coscienza ambientale  comprò il terreno.
Che cosa fecero?
Invertirono il flusso delle acque.
Letteralmente, invertirono l'interruttore.
Invece di convogliare l'acqua via dalla terreno  usarono i canali per inondarlo.
Inondarono tutti i canali.
Crearono un allevamento di pesci da 27 mila acri  spigole, muggini  gamberi, anguille  e in questo processo, Miguel e questa azienda  invertirono completamente la distruzione ecologica.
L'allevamento è incredibile.
Voglio dire, non si è mai vista una cosa così.
Guardi l'orizzonte  che sembra essere lontano un milione di miglia  e tutto ciò che vedi sono i canali inondati  e questa ricca, densa terra lagunosa.
Sono stato lì poco tempo fa con Miguel.
È un tipo incredibile  tre quarti Charles Darwin e un quarto Crocodile Dundee.
Okay? Stavamo faticando in mezzo a questa laguna  e io ansimavo, sudavo, avevo il fango alle ginocchia  e Miguel, calmissimo, teneva la sua lezione di biologia.
Prima mi indica un raro nibbio bianco.
Poi mi spiega le necessità minerali del fitoplancton  poi vede un tipo di raggruppamento di pesci  che gli ricorda le giraffe della Tanzania.
Salta fuori che Miguel ha speso gran parte della sua carriera  al Parco Nazionale Mikumi in Africa.
Gli ho chiesto come era diventato  un tale esperto di pesci.
Disse: "Pesci? Non so niente di pesci.
Sono un esperto in relazioni."
E subito dopo si lancia ancora in discorsi  su uccelli rari, alghe  e strane piante acquatiche.
Non fraintendetemi, tutto questo era molto affascinante, cioè,  una cosa come la comunità biotica rivelata allo stato naturale.
Sì è interessante, ma io ero innamorato.
E la mia testa continuava a ripensare  a quel delizioso pesce stracotto che avevo mangiato la sera precedente.
Così lo interruppi e dissi  "Miguel, che cosa rende il tuo pesce così buono?"
Lui indicò le alghe.
"Lo so, lo so, le alghe, il fitoplancton,  le relazioni, sì, è incredibile.
Ma i tuoi pesci cosa mangiano?
Qual'è il vostro tasso di conversione alimentare?
Beh, mi risponde raccontandomi  di come il loro sia un sistema così ricco  che i pesci mangiano esattamente ciò che mangerebbero in un ambiente selvatico.
La biomassa delle piante, il fitoplancton,  lo zooplancton, è tutto questo che nutre i pesci.
Il sistema è così in salute  che si auto-rinnova completamente.
Non ci sono mangimi.
Avete mai sentito parlare di un allevamento che non dà da mangiare ai suoi animali?
Più tardi, stavo guidando attorno al terreno con Miguel  e dissi: "In un posto come questo che sembra così naturale  diverso da qualsiasi allevamento che abbia mai visto,  come fai a misurare il successo?"
In quel preciso momento, fu come se  il regista di un film avesse ordinato il cambio del set.
Girammo l'angolo  e vedemmo una scena tra le più incredibili  migliaia e migliaia di fenicotteri rosa  un vero tappeto rosa che si perdeva a vista d'occhio.
"Quello è il successo", disse.
"Guarda le loro pance, sono rosa.
Stanno banchettando."
Banchettando? Ero completamente confuso.
Dissi: "Miguel, ma non stanno banchettando con il tuo pesce?"
"Sì", disse.
"Perdiamo circa il 20% del pesce  e delle uova di pesce per via degli uccelli.
L'anno scorso su questa proprietà  c'erano 600mila uccelli  più di 250 specie.
Oggi è diventato il più grande  e uno dei più importanti  santuari privati per gli uccelli in tutta l'Europa."
Dissi: "Miguel, ma una popolazione rigogliosa di uccelli  non è l'ultima cosa che vorresti in un allevamento di pesci?"
Scosse la testa, no.
Disse "Noi alleviamo in modo estensivo  non in modo intensivo.
Questo è un network ecologico.
I fenicotteri mangiano i gamberi.
I gamberi mangiano il fitoplancton.
Così, tanto più è rosa la pancia dei fenicotteri  tanto migliore è il sistema."
Ok, allora riassumiamo:  Un allevamento che non dà da mangiare ai suoi animali  e che misura il suo successo  in base alla salute dei suoi predatori.
Un allevamento di pesci, ma anche un santuario per uccelli.
Ah, a proposito, quei fenicotteri  non dovrebbero nemmeno esserci.
Fanno il nido in una città  lontana 150 miglia  dove le condizioni del suolo  sono migliori per la costruzione dei nidi.
Ogni mattina, volano  per 150 miglia e arrivano all'allevamento  e ogni sera, si fanno altre 150 miglia per il ritorno.
Lo fanno perché sono capaci di seguire  la linea bianca spezzata  dell'autostrada A92.
Sul serio.
Immaginavo una cosa tipo la marcia dei pinguini  così guardai Miguel.
E dissi: "Miguel, volano  per 150 miglia fino all'allevamento  e poi volano  150 miglia di notte per tornare?
Lo fanno per i loro piccoli?"
Mi guardò come se avessi appena citato una canzone di Whitney Houston.
Disse: "No, lo fanno perché il cibo è migliore."
Non vi ho parlato della pelle del mio amato pesce  che era deliziosa, e a me di solito non piace la pelle del pesce.
Non mi piace abbrustolita, non mi piace croccante.
È quel sapore acre, come di asfalto.
Non la cucino quasi mai.
Eppure, quando l'ho assaggiata in quel ristorante del sud della Spagna  non sapeva per niente di pelle di pesce.
Aveva un sapore dolce e pulito  era come dare un morso all'oceano.
Dissi questo a Miguel, e lui annuì.
Disse: "La pelle è come una spugna.
È l'ultima difesa prima che qualsiasi cosa entri nel corpo del pesce.
Si è evoluta per trattenere le impurità."
E poi aggiunse  "Ma la nostra acqua non ha impurità."
Ok. Un allevamento che non nutre il suo pesce.
Un allevamento che misura il proprio successo  sulla base del successo dei suoi predatori.
E poi mi rendo conto che quando lui dice  che l'allevamento non ha impurità  minimizza molto la cosa  perché l'acqua che fluisce in quell'allevamento  viene dal fiume Guadalquivir  che è un fiume che porta con sé  tutte le cose che i fiumi tendono a portare oggigiorno  contaminanti chimici  scarichi di pesticidi.
E quando scorre lungo il sistema  e ne esce  l'acqua è più pulita di quando è entrata.
Il sistema è così in salute, che purifica l'acqua.
Dunque, non solo un allevamento che non nutre i suoi animali  non solo un allevamento che misura il suo successo  in base alla salute dei suoi predatori  ma un allevamento che è letteralmente un impianto di purificazione dell'acqua  e non solo per quei pesci  ma anche per me e per voi.
Perché quando l'acqua esce, se ne va nell'Atlantico.
È una goccia nell'oceano, lo so  ma io le do il benvenuto, e così dovreste fare anche voi  perché questa storia d'amore  per quanto romantica  è anche istruttiva.
Si potrebbe dire che è una ricetta  per il futuro del buon cibo  sia che si parli di pesce che di bovini.
Quello di cui adesso abbiamo bisogno è  una concezione radicalmente nuova dell'agricoltura  nella quale il cibo abbia davvero un buon sapore.
Ma per molte persone,  questo è un po' troppo radicale.
Non siamo realisti, noi appassionati del cibo.
Siamo amanti.
Amiamo i mercatini dei piccoli agricoltori.
Amiamo le piccole fattorie familiari.
Parliamo di cibo del territorio locale.
Mangiamo biologico.
E quando dici che queste sono le cose  che assicureranno il futuro del buon cibo  qualcuno da qualche parte si alza e dice,  "Ehi tu, anche a me piacciono i fenicotteri rosa,  ma come pensi di poter nutrire il mondo intero?
Come pensi di poter nutrire il mondo?"
Posso essere sincero?
È una domanda che non mi piace.
No, non perché produciamo già  più che abbastanza calorie da poter nutrire il mondo.
Un miliardo di persone soffrono la fame oggi.
Un miliardo - più di quante ci siano mai state -  a causa delle enormi diseguaglianze nella distribuzione  non per la quantità complessiva.
Vedete, non mi piace questa domanda perché ha determinato la logica  del nostro sistema alimentare negli ultimi 50 anni.
Dare cereali agli erbivori  pesticidi alle monoculture, sostanze chimiche ai terreni  pollo ai pesci  e in tutto questo periodo l'industria agricola  ha semplicemente chiesto  "Se riusciamo a nutrire più persone in modo più economico,  cosa c'è di sbagliato in quello che facciamo?"
Questa è stata la motivazione.
È stata la giustificazione.
È stato il piano di business  dell'agricoltura americana.
Dovremmo chiamarlo per quello che è,  un'industria in liquidazione  un'industria che sta velocemente erodendo  il capitale ecologico che rende la medesima produzione possibile.
Questa non è un'industria,  e non è agricoltura.
Il nostro paniere oggi è minacciato  non a causa delle forniture in diminuzione  ma per le risorse in diminuzione  non per l'ultima invenzione meccanica  ma per la terra fertile,  non per le pompe, ma per l'acqua fresca  non per le motoseghe, ma per le foreste  e non per i pescherecci e le reti, ma per il pesce nel mare.
Volete nutrire il mondo?
Iniziamo a chiederci: come faremo a nutrire noi stessi?
O meglio, come possiamo creare le condizioni  che consentano a ogni comunità locale  di nutrire se stessa?
Per fare ciò,  non guardiamo al modello di industria agricola del futuro.
È un modello vecchio e stanco.
Punta tutto su capitale, chimica e macchinari,  e non ha mai veramente prodotto nulla di buono da mangiare.
Invece, guardiamo al modello ecologico.
È quello che conta su due miliardi di anni  di esperienza sul lavoro.
Guardiamo a Miguel,  ad allevatori come Miguel  ad allevamenti e fattorie che non sono mondi chiusi in se stessi  a fattorie che ricostruiscono invece di consumare  a fattorie che coltivano estensivamente  invece che solo intensivamente  allevatori che sono non solo produttori  ma esperti in relazioni,  perché loro sono quelli  che sono anche esperti nel sapore.
Se devo essere veramente sincero  loro sono chef migliori di quanto potrò mai essere io.
Sapete, a me va bene,  perché se quello sarà il futuro del buon cibo, sarà delizioso.
Grazie.
Sono cresciuto con una dieta ferrea a base di fantascienza.
Alle superiori prendevo uno scuolabus,  un'ora avanti e indietro ogni giorno.
Ed ero sempre immerso in un libro,  un libro di fantascienza,  che portava la mia mente in altri mondi,  e soddisfaceva, in forma narrativa,  quell'insaziabile senso di curiosità che avevo.
E quella curiosità si manifestava anche  nel fatto che ogni volta che non ero a scuola  ero fuori nei boschi,  per escursioni a caccia di campioni,  rane, serpenti, insetti e acque stagnanti,  li portavo a casa, li osservavo al microscopio.
Ero un vero geek della scienza.
Ma si trattava sempre di cercare di capire il mondo,  comprendere il limiti del possibile.
E il mio amore per la fantascienza  in realtà sembrava rispecchiare il mondo intorno a me,  perché quello che stava succedendo, nei tardi anni '60…  stavamo andando sulla luna,  esploravamo le profondità degli oceani,  Jacques Cousteau entrava nei nostri salotti  con i suoi fantastici documentari che ci mostravano  animali e luoghi e un mondo meraviglioso  che prima non avremmo neanche potuto immaginare.
Quindi, tutto sembrava rinforzare  la mia passione per la fantascienza.
E io ero un artista.
Sapevo disegnare. Sapevo dipingere.
E siccome non c'erano videogiochi  né questa saturazione di film generati al computer,  né tutte queste immagini nel panorama dei media,  ho dovuto creare queste immagini nella mia testa.
Da bambini, quando leggevamo un libro,  tutti dovevamo, tramite la descrizione dell'autore,  mettere qualcosa sullo schermo delle nostre teste.
E quindi, la mia risposta era dipingere, disegnare  creature aliene, mondi alieni,  robot, navicelle spaziali, tutta questa roba.
Alle lezioni di matematica venivo sempre beccato  a scarabocchiare dietro il libro di testo.
Questo perché la creatività  doveva trovare una via d'uscita in qualche modo.
Ed è successa una cosa interessante: i programmi di Jacques Cousteau  mi coinvolgevano molto per il fatto che c'era  un mondo alieno proprio qui sulla terra.
Magari non sarei mai andato in un mondo alieno  su una navicella spaziale.
Sembrava molto improbabile.
Ma quello era un mondo dove potevo andare per davvero,  proprio qui sulla terra, più ricco ed esotico  di quello che avrei mai potuto immaginare  leggendo questi libri.
Quindi, ho deciso che sarei diventato un sommozzatore  all'età di 15 anni.
E l'unico problema era che vivevo  in un piccolo paese del Canada,  a 600 miglia dall'oceano più vicino.
Ma non mi sono lasciato scoraggiare.
Ho assillato mio padre finché ha trovato  una scuola di immersioni a Buffalo, New York,  appena passato il confine da dove vivevamo.
E sono quindi riuscito a prendere il certificato  in una piscina della YMCA in pieno inverno  a Buffalo, New York.
E non avrei visto l'oceano, il vero oceano,  per altri due anni,  finché non ci trasferimmo in California.
Da allora, negli ultimi…  40 anni,  ho trascorso circa 3.000 ore sott'acqua,  e 500 di queste ore in sommergibili.
E ho imparato che le profondità dell'oceano,  anche gli oceani poco profondi,  sono ricchi di vita sorprendente  che realmente va al di là della nostra immaginazione.
L'immaginazione della natura è senza confini  rispetto alla nostra  limitata immaginazione umana.
Ancora oggi, sono intimorito  da quello che vedo quando faccio le immersioni.
E la mia storia d'amore con l'oceano continua,  più forte di quanto non lo sia mai stata.
Ma quando ho scelto una carriera, da adulto,  ho scelto di fare film.
Sembrava essere il miglior modo per conciliare  questa smania di raccontare storie  con la smania di creare immagini.
E, da ragazzo, disegnavo costantemente fumetti e così via.
Quindi fare film era l'unico modo per mettere insieme immagini e storie.
Tutto tornava.
E ovviamente le storie che ho scelto di raccontare  erano storie di fantascienza: "Termintator", "Aliens"  e "The Abyss".
E con "The Abyss" ho unito il mio amore  per le profondità e le immersioni con la realizzazione di un film.
Quindi, ho fuso le due passioni.
Da "The Abyss" è venuto fuori qualcosa di interessante  che era risolvere uno specifico problema narrativo  in quel film,  cioè creare quella sorta di creatura d'acqua liquida…  abbiamo adottato l'animazione generata con il computer.
E così è nato il primo personaggio  a superficie morbida e animato a computer  che si fosse mai visto in un film.
E anche se il film non ha fatto molti soldi,  direi che a malapena si è ripagato,  sono stato testimone di qualcosa di straordinario,  tutto il pubblico era ipnotizzato  da questa apparente magia.
Sapete, è la legge di Arthur Clarke  per cui ogni tecnologia sufficientemente avanzata è indistinguibile dalla magia.
Stavano vedendo qualcosa di magico.
E questo mi ha emozionato molto.
E ho pensato: "Fantastico, questa è una cosa che deve essere adottata  nell'arte cinematografica".
Allora, con "Terminator 2", il mio film successivo,  siamo andati molto oltre.
Lavorando con la Industrial Light and Magic, abbiamo creato il tizio di metallo liquido  in quel film. Il successo dipendeva  da come avrebbe funzionato quell'effetto.
E ha funzionato. E abbiamo di nuovo creato una magia.
E abbiamo ottenuto lo stesso risultato con un pubblico.
Però abbiamo guadagnato un pò di più con quel film.
Quindi, tracciando una linea tra questi due punti  di esperienza,  sono arrivato alla conclusione che questo sarebbe stato un mondo tutto nuovo,  era un mondo tutto nuovo di creatività  per gli artisti del cinema.
Qundi, ho messo in piedi una società con Stan Winston,  il mio caro amico Stan Winston,  che era il principale truccatore e designer di creature  in quel periodo, e l'abbiamo chiamata Digital Domain.
E il principio della società era  lasciarci alle spalle il passato,  i processi analogici delle stampanti ottiche e così via,  e andare direttamente alla produzione digitale.
E così abbiamo fatto e ci ha dato un vantaggio competitivo per un po'.
Ma siamo rimasti indietro a metà degli anni '90  nella parte di progettazione di creature e personaggi,  che è ciò per cui avevamo fondato la società.
Allora, ho scritto questo testo intitolato "Avatar"  con l'intenzione di spingere al massimo  sugli effetti visivi,  generati al computer,  con personaggi umani emotivi e realistici  generati al computer,  e tutti i personaggi principali generati al computer  e l'intero mondo generato al computer.
E il tutto è stato rimandato al mittente.
I ragazzi della società mi hanno detto  che non saremmo stati in grado di farlo per un pò.
Così, l'ho accantonato e ho fatto questo film di una grossa nave che affonda.
Allo studio l'ho buttata lì come un "Romeo e Giulietta su una nave".
Sarebbe stata una storia d'amore epica,  un film passionale.
Segretamente, quello che volevo fare era  immergermi per vedere il relitto del "Titanic".
Ecco perché ho fatto quel film.
Ed è la verità. Lo studio non lo sapeva.
Ma li ho convinti. Ho detto:  "Ci immergeremo verso il relitto. Lo riprenderemo dal vivo.
Lo useremo per l'inizio del film.
Sarà molto importante. Sarà un gancio di marketing fantastico".
E li ho convinti a finanziare una spedizione.
Sembra pazzesco. Ma questo ci riporta indietro  all'immaginazione che crea la realtà.
Perché abbiamo veramente creato una realtà e sei mesi dopo  mi sono ritrovato su un sommergibile Russo  a due miglia e mezza di profondità nell'Atlantico del Nord,  a guardare il vero Titanic da un oblò,  non in un film, non in alta definizione, ma per davvero.
Sono rimasto sbalordito.
E ci è voluta un sacco di preparazione, abbiamo dovuto costruire cineprese  e luci e un sacco di altre cose.
Ma sono rimasto fulminato  da quelle immersioni profonde,  era come una missione spaziale.
Dove tutto era altamente tecnico  e si richiedevano enormi pianificazioni.
Vi mettete in questa capsula, andate giù in questo buio  ambiente ostile  dove non ci sono speranze di essere salvati,  da cui non potete tornare indietro da soli.
E ho pensato: "Fantastico. È come vivere  in un film di fantascienza.
È davvero fantastico".
E quindi, sono stato affetto dal morbo dell'esplorazione delle profondità dell'oceano.
Certo, la curiosità, la componente scientifica.
Era tutto. Era avventura.
Era curiosità. Era immaginazione.
Ed era un'esperienza che  Hollywood non mi poteva offrire.
Certo, potevo immaginare una creatura e  creare un effetto visivo. Ma non potevo immaginare quello che vedevo  fuori dall'oblò.
Nelle nostre successive spedizioni  ho visto creature con aperture idrotermali  e, a volte, cose che non avevo mai visto prima,  cose che nessuno aveva mai visto prima,  che in realtà non erano neanche descritte dalla scienza  all'epoca in cui le abbiamo viste e immaginate.
Quindi ero tutto preso da questo  e dovevo fare di più.
Allora ho preso una decisione curiosa.
Dopo il successo di "Titanic",  ho detto: "OK, metto da parte il mio lavoro quotidiano  di regista di Hollywood,  e faccio l'esploratore a tempo pieno per un po' ".
Così, abbiamo cominciato a pianificare  queste spedizioni.
Ci siamo ritrovati ad andare al Bismark  ed esplorarlo con veicoli robotizzati.
Siamo tornati al relitto del Titanic.
Abbiamo preso piccoli robot che avevamo creato  con avvolta della fibra ottica.
E l'idea era di andare dentro e fare un sopralluogo  interno della nave, che non era mai stato fatto.
Nessuno aveva mai guardato all'interno del relitto. Non avevano i mezzi per farlo,  abbiamo quindi creato la tecnologia per farlo.
Allora eccomi qua sul ponte  del Titanic, seduto in un sommergibile,  osservando le assi che sembravano proprio come queste,  dove sapevo che avevano suonato i violinisti.
E sto guidando un piccolo veicolo robotizzato  attraverso il corridoio della nave.
Quando lo dico, lo sto guidando,  ma la mia mente è nel veicolo.
Mi sembrava di essere fisicamente presente  all'interno del relitto del Titanic.
Ed è stata l'esperienza dejà vu  più surreale che abbia mai vissuto,  perché già prima di girare l'angolo sapevo  cosa ci sarebbe stato dietro, prima che le luci  del veicolo lo rivelassero,  perché avevo percorso il set per mesi  girando il film.
E il set era basato su una replica esatta  del modello della nave.
Quindi fu un'esperienza assolutamente straordinaria.
E mi ha veramente fatto rendere conto che  nell'esperienza della telepresenza  che si può sperimentare tramite questi avatar robot,  la mente è iniettata nel veicolo,  in quest'altra forma di esistenza.
È stato veramente molto profondo.
E potrebbe essere un piccolo assaggio di quello che potrebbe succedere  tra qualche decennio  quando cominceremo ad avere dei cyborg  per le esplorazioni o per altri motivi  in qualche tipo di  futuro post-umano  che posso immaginare,  da amante della fantascienza quale sono.
Quindi, abbiamo fatto queste spedizioni,  e cominciato realmente ad apprezzare ciò che c'era là sotto,  come le aperture delle profondità dell'oceano  dove c'erano questi animali staordinari.
In sostanza, sono alieni proprio qui sulla terra.
Vivono in un ambiente di chemosintesi.
Non sopravvivono in un sistema  basato sulla luce del sole come facciamo noi.
Quindi, si vedono animali che vivono vicino a  a correnti d'acqua  a 500 gradi centigradi.
Sembra persino impossibile che esistano.
Allo stesso tempo  mi stavo interessando molto anche alla scienza spaziale,  ancora una volta, è l'influenza della fantascienza, da ragazzo.
E sono finito  nell'ambiente spaziale,  veramente coinvolto con la NASA,  seduto nel consiglio consultivo della NASA,  a pianificare missioni spaziali,  andare in Russia, passare per il protocollo biomedico  del pre-cosmonauta,  e tutte queste cose,  fino a volare alla stazione spaziale internazionale  con le nostre telecamere 3D.
È stato affascinante.
Ma quello che ho finito per fare è stato portare gli scienziati spaziali  con noi negli abissi.
E portarli giù perché potessero avere accesso…  astrobiologi, scienziati planetari,  gente interessata a questi ambienti estremi,  portarli giù e permettere loro di vedere,  prendere campioni, testare strumenti e così via.
Quindi, stavamo girando dei documentari,  ma in realtà facevamo la scienza,  la scienza spaziale.
Avevo chiuso l'anello  tra l'essere fan di fantascienza,  da ragazzo,  a fare quelle cose per davvero.
E sapete, durante questo percorso  di scoperta,  ho imparato molto.
Ho imparato molto di scienza. Ma ho anche imparato molto  sulla leadership.
Tutti pensano che un regista debba essere un leader,  il capitano della nave, o qualcosa del genere.
Io non sapevo niente di leadership  prima di fare tutte quelle spedizioni.
Perché a un certo punto ho dovuto dire:  "Cosa sto facendo qui fuori?
Perché lo sto facendo? Che cosa ne ricavo?"
Non si guadagna niente a fare tutti questi spettacoli.
A malapena andiamo in pari. Non c'è fama.
La gente pensa quasi che me ne sia andato  tra "Titanic" e "Avatar" e che mi stessi girando i pollici  seduto su qualche spiaggia.
Ho fatto tutti questi film, tutti questi documentari  per un pubblico così limitato.
Nessuna fama, nessuna gloria, niente soldi. Cosa sto facendo?
Lo sto facendo per il compito in sé,  per la sfida –  e l'oceano è la sfida più grande che esista,  per il brivido della scoperta,  e per quello strano legame che si instaura  quando un piccolo gruppo di persone forma un team profondamente compatto.
Perché facevamo tutto con 10-12 persone,  lavorando insieme per anni.
Qualche volta in mare per 2-3 mesi di fila.
E in quel legame, ci si rende conto  che la cosa importante  è il rispetto che si ha per loro  e che loro hanno per te, quando hai terminato un compito  che non puoi spiegare a nessun altro.
Quando si torna a terra e si spiega:  "Abbiamo dovuto fare questo, e la fibra ottica, e l'attenuazione,  e questo e quello,  tutta la tecnologia, e la difficoltà,  gli aspetti della perfomance umana quando si lavora in mare…  non lo si può spiegare. È quella cosa che  forse hanno solo i poliziotti o i soldati che hanno vissuto qualcosa insieme  e sanno che non potranno mai spiegarlo.
Creare un legame, creare un legame di rispetto.
Quando sono tornato per fare il mio film successivo,  cioè "Avatar"  ho cercato di applicare lo stesso principio di leadership  ossia rispettare il team  e in cambio guadagnarmi il loro rispetto.
È veramente cambiata la dinamica.
E quindi eccomi qui ancora una volta con un piccolo gruppo,  in territorio inesplorato  a fare "Avatar" con tecnologie nuove  che non esistevano prima.
Terribilmente emozionante.
Tremendamente impegnativo.
E siamo diventati una famiglia, nell'arco di quattro anni e mezzo.
E ha cambiato completamente il mio modo di fare film.
La gente ha commentato dicendo che  ho preso gli organismi dall'oceano  e li ho messi sul pianeta Pandora.
Per me, era l'essenza del modo di fare business,  il processo in sé, che era cambiato.
Cosa possiamo trarne allora?
Quali sono le lezioni che abbiamo imparato?
Credo che la prima sia  la curiosità.
È la cosa più potente che possediamo.
L'immaginazione è una forza  che può realmente manifestare una realtà.
E il rispetto del gruppo  è più importante di  di tutti gli allori del mondo.
Giovani registi  vengono da me e mi dicono: "Dammi qualche consiglio per fare questo".
E io rispondo: "Non ponetevi limiti.
Altre persone lo faranno per voi, non fatelo da soli,  non scommettete contro voi stessi.
E correte rischi".
Alla NASA si dice sempre questa frase:  "L'errore non è contemplato".
Ma l'errore deve essere un'opzione  nell'arte e nell'esplorazione, perché è come fare un salto nel vuoto.
E nessun importante tentativo  che ha richiesto innovazione  è stato fatto senza rischi.
Dovete essere disposti a correre questi rischi.
Questo è il pensiero con cui voglio lasciarvi,  cioè che in qualsiasi cosa facciate,  l'errore è un'opzione,  ma la paura no. Grazie.
Se oggi volessi farvi capire una sola grande idea  sarebbe che l'insieme dei dati  che consumiamo  è più grande della somma delle sue parti,  e che, invece di pensare alla troppa informazione,  vorrei farvi pensare a come  usare l'informazione per far emergere nuove relazioni  così da vedere nuovi trend, altrimenti invisibili.
Qui vedete delle tipiche statistiche di mortalità  organizzate per età.
Questo strumento che uso è un piccolo esperimento.
Si chiama Pivot, e con Pivot posso  scegliere di filtrare una sola causa di morte, diciamo gli incidenti.
E subito vediamo emergere nuove relazioni.
Il motivo è che qui nella parte centrale  le persone sono più attive;  e qui invece sono più fragili.
Possiamo fare un passo indietro  e riorganizzare i dati per causa di morte,  vediamo che malattie circolatorie e cancro  sono i maggiori indiziati, ma non per tutti.
Se andiamo avanti e filtriamo per età,  diciamo sotto i 40,  vediamo che gli incidenti sono  la causa di morte di cui preoccuparsi di più.
Visto più da vicino, vale soprattutto per gli uomini.
Quindi avrete capito  che visualizzare informazioni e dati in questi modo  è un po' come nuotare  in un mare di informazioni grafiche.
E se possiamo farlo con dati grezzi  perché non farlo anche con i contenuti?
Ad esempio qui abbiamo  la copertina di ogni Sports Illustrated  mai stampato.
Tutto qui. Tutto in rete.
Potete rientrare nelle vostre stanze e provare anche voi.
Con Pivot si può osservare un decennio.
Oppure un anno specifico.
Si può isolare un numero in particolare.
Ad esempio prendiamo gli atleti  che appaiono in questo numero, i loro sport.
Sono un fan di Lance Armstrong, quindi clicco qui  e vedo tutti i numeri  in cui appare Lance Armstrong.
Ora, se voglio darci un'occhiata,  potrei pensare  "Perché non dare uno sguardo a tutto il ciclismo?"
Faccio un passo indietro e allargo la visuale.
E ora vedo Greg Lemond.
Insomma avrete capito che quando  navigate tra le informazioni in questo modo  più da vicino o più da lontano  andando avanti e indietro  non è solo una ricerca, non è il solito browser.
Ma fate qualcosa di leggermente diverso.
E' una via di mezzo che secondo noi cambierà  come potremo usare le informazioni.
Approfondiamo ancora questa idea  che può sembrare un po' folle.
Abbiamo preso ogni singola pagina di Wikipedia  e l'abbiamo ridotta a un breve riassunto  che consiste in una piccola sinossi  e un'icona che ne indica l'area tematica.
Vi mostro solo le prime 500  tra le più visitate su Wikipedia.
Anche in questa schermata limitata  possiamo fare molto.
Si capisce subito quali aree tematiche  sono le più visitate su Wikipedia.
A questo punto seleziono gli enti governativi.
Scelta questa opzione  vediamo che le categorie di Wikipedia  più spesso associate a questa voce  sono i "Personaggi dell'Anno" di Time Magazine.
Questo è significativo perché fa emergere  qualcosa che nelle pagine di Wikipedia non c'era.
E lo si vede soltanto  facendo un passo indietro per vedere l'insieme.
Se prendo uno di questi riassunti  posso poi zoomare sulla categoria  "Personaggi dell'Anno" di Time Magazine.
e vederli tutti.
A questo punto  vedo che la maggior parte proviene da enti governativi  Alcuni dal mondo della scienza  Un numero minore dal mondo degli affari.
Ecco il mio capo.
Uno viene dalla musica.
E, cosa piuttosto interessante,  Bono ha anche vinto un premio TED.
Allora saltiamo a vedere tutti i vincitori del premio TED.
Per la prima volta stiamo davvero navigando in rete  come se fosse una rete, non da pagina a pagina  ma ad un livello di astrazione superiore.
Vi voglio mostrare un'altra cosa  che vi potrebbe sorprendere.
Questo è il sito del New York Times.
Pivot, questa applicazione -  non la chiamo browser, perché non è un browser,  ma serve comunque a vedere pagine web -  noi aggiungiamo questa tecnologia per lo zoom  ad ogni pagina web, come questa.
Posso fare un passo indietro  e subito tornare ad una sezione specifica  Questo è importante perché  il solo vedere le pagine web così  mi fa vedere tutta la mia navigazione in internet  allo stesso identico modo.
Posso zoomare su quello che ho fatto  in momenti specifici.
Qui infatti si vede lo stato  della demo che ho appena presentato.
Posso in un certo senso rivedere altre cose che ho visto in giornata.
Se voglio fare una passo indietro e vedere tutto  posso fare a pezzettini il mio storico  o la storico delle mie ricerche.
Qui cercavo in modo nepotistico,  cercavo il motore Bing, qui per Live Labs Pivot.
